--- PAGINA 1 ---
1 
 Accordo locale per la città metropolitana di Milano   
ai sensi dell’art. 2, comma 3, legge 9 dicembre 1998 n. 431 e del D.M. 5 
marzo 1999 così come  successivamente modificato dal Decreto 
Interministeriale del 16 gennaio 2017, pubblicato sulla  G.U. n.62 del  
15/03/2017.  
 
ACCORDO LOCALE 2023  
Testo dell’accordo sottoscritto in data 27 luglio 2023 coordinato con le integrazioni sottoscritte in 
data 20 settembre 2023.  
 
Premesso  
_ che in data 16 gennaio 2017 il Ministro delle Infrastrutture e dei Trasporti, di concerto con  il 
Ministro dell’economia e delle finanze, ha emanato il decreto di cui all’art. 4, comma 2,  legge 9 
dicembre 1998 n. 431, successivamente pubblicato sulla G.U. n.62 del 25/03/2017,  contenente i 
criteri generali per la definizione dei canoni d i locazione da determinare  nell’ambito degli Accordi 
locali previsti dall’art. 2, comma 3, l. cit.;  
 
_che come indicato dall’art. 7 del D.M.16 gennaio 2017, rilevato che le mutate condizioni del 
mercato immobiliare, la modifica delle esigenze abitative del la città di Milano, nonché la sua 
composizione demografica, richiedono un aggiornamento del precedente accordo territoriale,  
 
_che, ai sensi dell’art. 2, comma 3, legge 9 dicembre 1998 n. 431, il Comune di Milano ha  convocato 
le Associazioni sindacali dei  conduttori e della proprietà edilizia maggiormente  rappresentative, allo 
scopo di promuovere la definizione di un nuovo Accordo  locale da applicarsi , alle condizioni nel 
seguito meglio precisate, agli immobili siti nel Comune di Milano, con l’obbiettivo di creare un 
modell o uniform e applicabil e all’interno di tutti i comuni del l’area metropolitana milanese ; 
 
_ che, con l’obiettivo di affrontare la sensibile richiesta di abitazioni a canone inferiori al valore di 
mercato  attraverso più efficaci misure di intervento organiche e coordinate , la Città Metropolitana, 
in accordo con il Comune di Milano , ha ritenuto di promuovere  un tavolo di confronto invitando a 
partecipare anche  i Comuni metropolitani di prima fascia ad Alta Tensione Abitativa in base alla 
delibera CIPE 87/2003;  
 
_ che, per i motivi sopra ricordati, tale tavolo di confronto si è svolto, in più sedute, presso la sede 
della Città Metropolitana, che ne ha condiviso gli obiettiv i, promuovendo  il dialogo  tra le par ti; 
 
_ che l’Accordo locale, secondo il disposto dell’art. 1 commi 1, 2 e 3 del Decreto  Interministeriale 
del 16/01/2017 pubblicato sulla G.U. n. 62 del 15/03/2017, individuate le  zone urbane omogenee 
in cui suddividere il territorio di riferimento , deve  stabilire, per ciascuna di dette zone urbane 
omogenee, fasce di  oscillazione del canone di  locazione all’interno delle quali le parti contrattuali 
private, assistite — a loro richiesta — dalle rispettive organizzazioni sindacali, tenendo conto degli 
elemen ti previsti al  comma 4 della norma citata, devono concordare il canone effettivo di locazione  
per l’unità immobiliare oggetto del contratto;  
 
_ che i valori minimi e massimi della fascia di oscillazione dei canoni  di locazione, riferiti a  ciascuna 
zona urb ana omogenea, previsti dall’Accordo locale, devon o altresì costituire , secondo il disposto 
degli artt. 2 e 3 del  D.M.16 gennaio 2017, i limiti di riferimento per la determinazione dei canoni di 
locazione  degli immobili ad uso abitativo , per i contratti di natura transitoria, previsti dall’art. 5 della  
legge 9 dicembre 1998 n. 431, nonché per i contratti per studenti universitari;  
 

--- PAGINA 2 ---
2 
 _ che i canoni di locazione per gli immobili situati nel territorio di riferimento,  di proprietà delle 
impre se di  assicurazione, degli enti privatizzati e di soggetti – persone  fisiche o giuridiche — 
detentori di grandi patrimoni immobiliari, nonché degli enti  previdenziali pubblici, e tutti quelli 
indicati nel disposto dell’art. 1 commi 5 e 6, del D.M. 16 genna io 2017, devono essere definiti 
all’interno dei valori minimi e massimi, riferiti a ciascuna zona urbana omogenea, in base ad appositi 
accordi  integrativi locali fra le stesse proprietà, le organizzazioni della proprietà edilizia e dei  
conduttori, partecip anti al tavolo di confronto per il rinnovo della convenzione nazionale o  
comunque firmatarie dell’Accordo locale;  
 
_ che secondo il disposto degli artt. 1, comma 10, 2, comma 7 e 3, comma 4, del D.M. 16  gennaio 
2017, i contratti di locazione realizzati in base all’Accordo locale, di cui all’art. 2,  comma 4 devono 
essere stipulati esclusivamente utilizzando i contratti tipo stabiliti  dallo stesso Accordo locale;  
 
_ che ai sensi dell’art. 2, comma 4, della legge 9 dicembre 1998 n. 431, per promuovere la  
realizzazione dell’Accordo locale, i Comuni hanno facoltà di deliberare aliquote dell’imposta  
municipale unica (IMU) più favorevoli per i proprietari che concedono in locazione a titolo  di 
abitazione principale immobili alle condizioni definite dall’Accordo loc ale stesso;  
 
_ che è facoltà dei Comuni stessi  deliberare, anche per gli effetti dell’art. 11, comma 5, della legge  9 
dicembre 1998 n. 431, risorse finanziarie aggiuntive, ricavate dal proprio bilancio  o da ulteriori 
risorse disponibili a tale scopo , per  l’erogazione dei contributi integrativi ai conduttori per il 
pagamento del canone di  locazione, come previsto al comma 4 della norma citata, nonché 
promuovere con incentivi  ai locatori i contratti concordati;  
 
Premesso altresì  
_ che nel corso del tempo sono stati stipulati separati accordi per il Comune di Milano  e per i 
Comuni ad Alta tensione abitativa della Città Metropolitana, in attuazione delle previsioni della 
legge 431/98, art. 3, comma 2;  
 
_ che per i predetti accordi permane  la validità per l’intero periodo della loro vigenza e che, 
successivamente, sarà facoltà di ogni singolo Comune -tra quelli so pra citati - promuovere verso le 
organizzazioni deputate alla sua sottoscrizione,  l’adozione del  presente schema di accordo, salvo  
che per l’individuazione dei  valori minimi e massimi delle fasce di oscillazione del canone di 
locazione, riferiti a ciascuna zona urbana omogenea  ed a eventuali  puntuali modifiche derivanti da 
esigenze specifiche legate alle caratteristic he peculiari degli ambiti di riferimento specifici di ogni 
singolo Comune;   
 
_ che, invece,  per il Comune di Milano,  per i motivi sopra esposti,  il presente accordo , da ritenersi 
l’unico applicabile,  sostituisce integralmente dalla data odierna , quello concluso in data  5/3/2019  e 
che quest’ultimo avrà applicazione per i soli contratti stipulati, tacitamente rinnovati o  prorogati 
sotto la sua vigenza;  
 
_ che i firmatari del presente Accordo riconoscono l’importanza del ricorso al la tipologia 
contrattuale per la locazione  canone conc ordato di cui alla legge 431/98, anche con riferimento 
all’area metropolitana milanese ad alta tensione abitativa e che, a fronte delle agevolazioni assunte 
dai Comuni, oltre a quelle di legge, intendono assicurare a loro volta il massimo impegn o per 
consentire la più elevata diffusione delle tipologie contrattuali di cui al presente accordo;  
 
_ che per dare concretezza al perseguimento dell’obiettivo di cui sopra, oltre a curare la promozione 
dello strumento contrattuale in questione, si impegna no alla verifica della sua corretta applicazione, 
anche al fine della piena effettività dei benefici fiscali agli utilizzatori dello stesso;  
 

--- PAGINA 3 ---
3 
 _ che tenuto conto dell’esperienza sinora maturata nei periodi di vigenza degli accordi locali, con il 
presente ac cordo , si ritiene  di fornire alle parti contrattuali uno strumento maggiormente chiaro ed 
efficiente,  quanto efficace e omogeneo , in accordo con le previsioni di legge;  
 
_ che, nel contempo, si ritiene utile costituir e un Osservatorio permanente tra gli Enti Locali, le 
organizzazioni maggiormente rappresentative  dei conduttori e della proprietà edilizia , per la 
verifica quantitativa e qualitativa delle aspettative in merito alla sua applicazione e alla 
sottoscrizione dei contratti a canone concordato  nell’area metropolitana milanese, con l’obiettivo di 
fornire al Comune di Milano e ai Comuni dell’area metropolitana ad alta tensione abitativa , un utile 
strumento informativo al fine di adottare tutte le misure più a ppropriate in modo coordinato;  
 
_ che tale Osservatorio potrà riunirsi e, sulla base dei dati raccolti con il contributo di tutti i 
partecipanti  nel corso di un anno solare  dalla data di sottoscrizione del presente Accordo , potrà 
sollecitare la convocazione delle parti al fine di apportare eve ntuali variazioni al presente accordo.   
 
 
Tutto ciò premesso, l’anno 2023,  il giorno 27 luglio , in Milano, presso la  sede del la Città 
Metropolitana (Sala Arazzi)  in via Vivaio 1  
 
 
tra 
 
Le Associazioni sindacali territoriali dei conduttori:  
 
SUNIA Milano  
 
UNIAT  
 
CONIA Milano e provincia  
 
 
 
 
 
 
 
 
e 
 
le Associazioni della proprietà edilizia:  
 
ASSOEDILIZIA  aderente a CONFEDILIZIA  
 
UPPI  
 
ASPPI MILANO  
 
APPC  
 
CONFAPPI Milano  
 
 
 

--- PAGINA 4 ---
4 
  
 
 
alla presenza  di: 
- ……………………… …………………… ……., …………………… ……… ……….. della Città Metropolitana di Milano;  
- Pierfrancesco Maran , Assessore Casa e Piano Quartieri del Comune di Milano;  
- …………………………….., ………………………………. del Comune di ……………………………..  
- …………………………….., ………………………………. del Comune di ……………………………..  
- …………………………….., ………………………………. del Comune di ……………………………..  
 
si conviene e si stipula quanto segue  
 
1.- PREMESSE – Le premesse sono parte integrante del presente accordo.  
 
2.- NOVAZIONE ACCORDO PRECEDENTE – Il presente Accordo, per il Comune di Milano, 
sostituisce  integralmente, dalla data del suo deposito in Comune ed in Regione, quello concluso il 
5/3/2019  che avrà applicazione per i soli contratti stipulati sotto la sua vigenza e  successivamente 
tacitamente rinnovati o prorogati nonché per gli Accordi integrativi  già conclusi in forza dello stesso 
e fino alla loro scadenza.  
Sarà facoltà di ogni singolo Comune -tra quelli ad alta tensione abitativa collocati nella prima fascia 
dell’area metropolitana - promuovere verso le organizzazioni deputate alla sua sottoscriz ione, 
l’adozione del presente schema di accordo con le condizioni in premessa indicate.  
 
3.- AMBITO DI APPLICAZIONE – I criteri e le modalità per la determinazione del canone di  
locazione e il contratto tipo stabiliti dal presente Accordo, per ciascuno dei  regimi pattizi previsti  
dalla legge 9 dicembre 1998, n.431, art.2, comma 3 e art.5, si applicano esclusivamente agli  
immobili locati ad uso abitativo situati nel territorio del Comune di Milano . Per i  Comuni  
metropolitani  di cui sopra  l’adozione o meno di  tali criteri e modalità si demanda alle singole 
contrattazioni locali . 
 
4. CONTRATTI DI LOCAZIONE AI SENSI DELL’ART. 2, COMMA 3, LEGGE 9  DICEMBRE 1998, n. 
431 — Le parti possono stipulare contratti di locazione ai sensi dell’art.  2, comma 3, legge 9 
dicem bre 1998 n. 431 applicando le modalità per la determinazione del  canone e il contratto tipo 
come di seguito definiti.  
 
4.1 Modalità per la determinazione dei canoni di locazione situati nel territorio del Comune di Milano   
Per la determinazione del canone nei contratti di locazione stipulati ai sensi dell’art. 2, comma  3, 
legge 9 dicembre 1998 n. 431, si applicano i criteri e le modalità seguenti:  
 
4.1.a)  Individuazione delle “zone urbane omogenee”  
Le “zone urbane omogenee”, secondo il disposto dell’art.1, comma 2, del D.M. 16 gennaio  2017, 
sono delimitate sulla base della divisione del territorio comunale in zone, come definite  dal presente 
Accordo, tenuto conto dei valori di mercato, delle dotazioni infrastrutturali e dei  tipi edilizi.  
Le zone urbane omoge nee, in numero di 5 sono individuate dalla delimitazione specificata  
nell’allegata  cartografia planimetrica (A llegato n.1 ) e sono così identificate:  
 
Zona 1 : l’area indicata in colore giallo  nella mappa (allegato 1)  
 
Zona 2 : l’area indicata in colore  magenta  nella mappa (allegato 1)  
 
Zona 3 : l’area indicata in colore viola  nella mappa (allegato 1)  
 
Zona 4 : l’area indicata in colore azzurro  nella mappa (allegato 1)  

--- PAGINA 5 ---
5 
  
Zona 5 : l’area indicata in colore  verde  nella mappa (allegato 1)  
 
Resta inteso che , ove singoli edifici vengano eventualmente attraversati dalla linea di confine delle 
zone , si considererà l'intero edificio incluso nella zona di maggior valore.  
Resta inoltre inteso che laddove vi siano incertezze nell’individuazione dell’appartenenza di  un 
immobile alla relativa zona urbana omogenea, faranno fede la mappa (Allegato 1) e  l’elenco vie 
derivanti da quanto indicato nel testo del presente accordo.  
 
4.1. b) Criteri per la definizione dei "valori di riferimento" minimo e massimo dei canoni di  locazione  
Nell’ambito di ogni " zona urbana omogenea" è definita la fascia di oscillazione con un valore limite 
minimo e un valore limite massimo del canone annuo espresso in €/mq,  indicati  per ognuna delle 
zone n ell’allegata tabella (A llegato 2 ), definito in  base a quanto riportato all’art. 1, comma 3 del D.M. 
16/1/2017.  
Per la definizione del canone effettivo di cui all’art. 1, comma 4 del D.M. 16/1/2017 , collocato tra il 
valore minimo ed il valore massimo delle fasce di oscillazione, le parti contrattuali, assistite - a loro 
richiesta - dalle rispettive organizzazioni, tengono conto anche dei seguenti elementi oggettivi  dello 
specifico immobile  sotto riportati : 
 
Elementi di tipo A  
A1 bagno interno completo di tutti gli elementi (tazza; lavabo; vasca da bagn o o doccia) e con  
almeno una finestra o dispositivo di areazione meccanica ; 
A2 impianti tecnologici essenziali e funzionanti: adduzione acqua potabile; impianto  predisposto per 
l’installazione di uno scaldabagno che eroghi acqua calda in bagno; impianto el ettrico; impianto gas ; 
A3 impianti tecnologici, di esalazione e scarico conformi alle norme igienico -sanitarie e di sicurezza 
vigenti alla data di stipula del contratto;  
A4 riscaldamento centralizzato o autonomo.  
 
Elementi di tipo B  
B1 cucina abitabile co n almeno una finestra ; 
B2 ascensore per unità abitative situate al 2° piano o piano superiore ; 
B3 stato di manutenzione e conservazione dell’unità immobiliare normale in tutti i suoi  elementi 
costitutivi: impianti tecnologici, infissi, pavimenti, pareti e soffitti . 
 
Elementi di tipo C  
C1 doppio bagno di cui almeno uno completo di tutti gli elementi (tazza; lavabo; vasca da  bagno o 
doccia) e con almeno una finestra o dispositivo di areazione meccanica ; 
C2 autorimessa o posto auto coperto (esclusivo o in com une) ; 
C3 giardino condominiale ; 
C4 stato di manutenzione e conservazione dell’unità immobiliare buono in tutti i suoi  elementi 
costitutivi: impianti tecnologici propri dell’abitazione, infissi, pavimenti, pareti e soffitti ; 

--- PAGINA 6 ---
6 
 C5 stato di manutenzione e conservazione dello stabile normale in tutti i suoi elementi  costitutivi: 
impianti tecnologici comuni, facciate, coperture, scale e spazi comuni interni ; 
C6 porte blindate  / doppi vetri ; 
C7 prossimità dell’abitazione all’insieme dei servizi: distanza < 500  m da stazione metropolitana, 
trasporto pubblico (autobus, tram);  
C8 appartamenti fatti oggetti negli ultimi 10 anni di intervento edilizio manutentivo per il quale è 
stato richiesto al Comune titolo abilitativo o esperita altra procedura amministrativa ; 
C9 assenza di fonti specifiche di inquinamento ambientale ed acustico . 
 
Ai fini dell’individuazione delle sub -fasce di oscillazione deve verificarsi, per ciascuna di esse, la 
seguente composizione degli elementi oggettivi relativi all’immobile, come sopra specificati:  
 
sub - fascia 1  - Gli immobili sono collocati in questa sub -fascia:  
a) se manca uno solo degli elementi di tipo A ; 
b) se, pur dotati di riscaldamento, esso è realizzato con stufe nei singoli locali, comunque 
alimentate, pur in presenza di tut ti gli elementi del tipo B;  
 
sub - fascia 2  - Gli immobili sono collocati in questa sub -fascia:  
a) se hanno tutti gli elementi di tipo A e almeno un elemento di tipo B ; 
b) se hanno tutti gli elementi minimi di tipo A e B, richiesti per la sub -fascia 2, e m eno di tre 
elementi di tipo C;  
 
sub - fascia 3  - Gli immobili sono collocati in questa sub -fascia se hanno tutti gli elementi di  tipo A, 
almeno un elemento di tipo B e tre elementi di tipo C . 
 
Elementi di tipo D  
D1 presenza di elementi accessori: balconi o terrazzo ;  
D2 presenza di elementi funzionali: cantina o soffitta locata al conduttore ; 
D3 appartamenti con vetustà inferiore a 30 anni o immobili di pregio edilizio, ancorché non 
vincolati ai sensi di legge ; 
D4 presenza di domotica per la gestione degli  elettrodomestici / impianti di climatizzazione ;  
D5 giardino privato o spazio aperto esclusivo ; 
D6 posto auto scoperto locato al conduttore ; 
D7 presenza di videocitofono ; 
D8 terrazza di superficie superiore a 20 mq;  

--- PAGINA 7 ---
7 
 D9 classe energetica A B C D ; 
D10 appar tamenti fatti oggetto negli ultimi 5 anni di intervento edilizio manutentivo per il quale è 
stato richiesto al Comune titolo abilitativo o esperita altra procedura amministrativa . 
La presenza di almeno cinque degli elementi di tipo D, sopra specificati, co mporta la possibilità di 
applicare all’unità immobiliare il valore massimo del canone della sub -fascia di appartenenza.  
 
4.1. c) Correttivi a i valori  di riferimento minimo e massimo del canone  di locazione  
Nell’ambito di ogni " zona urbana omogenea " è definita la fascia di oscillazione con un valore limite 
minimo e un valore limite massimo del canone annuo espresso in €/mq  una volta individuati i valori 
di riferimento , in base agli elementi di cui al punto precedente,  ove ricorrano una o più delle 
segue nti condizioni, i valori minimi e massimi delle fasce sono aumentati come segue:  
Alloggio ammobiliato — Quando l’alloggio sia completamente arredato, con mobilio  efficiente ed 
elettrodomestici funzionanti, i l valor e del canone potrà aumentare fino ad  un massimo del 15%. 
Alloggio semi ammobiliato — Quando l’alloggio sia arredato parzialmente, con mobilio cucina ed 
elettrodomestici funzionanti, e zona giorno, il valore del canone potrà aumentare fino ad un 
massimo del 8%. 
Superficie alloggio — La superficie cui applicare il canone di locazione unitario come  sopra definito è 
quella prevista dal DPR 138/98, ovvero quella catastale. Per immobili con superficie compresa tra 
28 e 50 mq  si potrà applicare  una maggiorazione del 10% alla superfice catastal e. 
Una misurazione della superficie dell’unità immobiliare difforme in più o in meno del 4% di quelle 
indicate in contratto, non darà diritto alla modifica del canone annuo convenuto.  
Maggiore durata contrattuale - In caso le parti convengano una durata co ntrattuale superiore alla 
minima triennale i limiti minimi e massimi della fascia di appartenenza del singolo bene locato sono 
aumentati nel modo seguente:  
- per durata di 4 anni del 3%  
- per durata di 5 anni del 5%  
- per durata di 6 anni dell’8%  
- per durata di un numero superiore ai 6 del 10%  
 
In applicazione dell ’art.1, comma 7 secondo periodo del D.M. 16 gennaio 2017, sono individuati i 
seguenti elementi oggettivi in presenza dei quali viene apportata una riduzione del canone massimo:  
- Classe energe tica G: le fasce di oscillazione subiscono una riduzione nei valori minimi e massimi 
del 2%. 
 
Tutte le variazioni predette sono tra loro cumulabili.  
 
4.1. d) Determinazione del "valore effettivo" del canone di locazione  
Individuati gli elementi oggettivi dell’immobile da locare e determinato il prezzo della locazione 
relativ o alla zona urbana omogenea in cui è ubicato  l’immobile , le parti contrattuali determineranno 
l’importo del canone effettivo secondo  quanto disposto a l comma 4 dell’art. 1 del D.M. 16 genna io 
2017 , comunque non superiore al valore massimo de lla fascia di appartenenza.  
Individuata la fascia di oscillazione relativa alla zona urbana omogenea in cui è ubicato l ’immobile e 
stabilita la sub -fascia in relazio ne agli elementi oggettivi che caratterizzano lo stesso immobile, le parti 
contrattuali determineranno l ’importo del canone effettivo secondo quanto disposto al comma 4 
dell’art. 1 del D.M. 16 gennaio 2017, stabilendo un importo all ’interno dei valori mini mi e massimi 
della fascia della zona urbana omogenea in cui è ubicato l'immobile.  

--- PAGINA 8 ---
8 
 Detto 'importo potrà, sull'accordo delle parti, essere inferiore al minimo della sub fascia alla quale 
appartiene l'immobile, ma non superiore al limite massimo dalla medesi ma sub fascia.  
Le parti contrattuali con l ’assistenza di almeno una organizzazione della proprietà edilizia e di uno dei 
sindacati conduttori possono convenire un canone inferiore a quello minimo della zona di riferimento.  
 
Aggiornamento del canone di locazione — Il canone di locazione potrà essere aggiornato  
annualmente nella misura massima del 75% della variazione annuale dell’indice dei prezzi al  
consumo accertata dall’ISTAT per le famiglie degli operai e degli impiegati v erificatasi  nell’anno 
contrattuale precedente quello di decorrenza dell’aggiornamento. Se si effettua la  scelta 
dell’opzione “cedolare secca” le variazioni ISTAT non saranno applicate fino a che la  scelta non sia 
revocata.  
 
4.2 Contratto tipo per le locazi oni ai sensi dell’art. 2, comma 3, legge 9 dicembre 1998 n.  431– 
locazione abitativa agevolata.  
Per le locazioni da stipulare in applicazione dell’art. 2, comma 3, della legge 9 dicembre 1998  n.431 
le parti private si avvalgono esclusivamente del “Contratt o tipo locale ” convenuto nel  presente 
Accordo (allegato n.3), in conformità al modello di contratto di cui agli allegati A del  D.M.16 gennaio 
2017  integrato con le dichiarazioni del trattamento dati, sulle prestazioni energetiche e l’eventuale 
dichiarazione di opzione per la cedolare secca . 
 
5. CONTRATTI DI LOCAZIONE AI SENSI DELL’ART. 5, COMMA 1, LEGGE 9  DICEMBRE 1998 n. 431 
– usi transitori  
Le par ti private potranno stipulare contratti di locazione ai sen si dell’art. 5, comma 1, legge 
dicembre 1998 n. 431 applicando le modalità per la determinazione del canone e il contratto  tipo 
come di seguito definiti.  
 
5.1 Modalità per la determinazione del can one di locazione, secondo i criteri dell’art. 2  del D.M. 16 
gennaio 2017  
Il canone di locazione nei contratti stipulati ai sensi dell’art. 5, comma 1, legge 9 dicembre  1998 n. 
431 è determinato dalle parti applicando i criteri e le modalità previste ai precedenti  punti 4.1.a), 
4.1.b), 4.1.c) e 4.1.d) del presente Accordo.  
 
5.2 Contratto tipo per le locazioni ai sensi dell’art. 5, comma 1, legge 9 dicembre 1998 n.  431 
Per le locazioni da stipulare in applicazione dell’art. 5, comma 1, della legge 9 dicemb re n.431 le 
parti private si avvalgono esclusivamente del “Contratto tipo locale ” convenuto nel  presente 
Accordo (allegato n. 4), in conformità al modello di contratto di cui all’allegato B  del D.M.16 gennaio 
2017 , integrato con le dichiarazioni del tratta mento dati, sulle prestazioni energetiche e l’eventuale 
dichiarazione di opzione per la cedolare secca, ove consentita dalla legge . 
Per la durata del contratto di locazione vale quanto previsto all’art. 2, comma 1 del D.M. 16  gennaio 
2017, pubblicato sulla  G.U. n. 62 del 15 marzo 2017.  
Ai sensi del comma 2 dell’art.2 del DM 16 gennaio 2017 i canoni di locazione e la  ripartizione degli 
oneri accessori relativi ai contratti con durata pari o inferiore a 30 giorni,  sono rimessi alla libera 
contrattazione delle  parti.  
Ai fini della qualificazione dell’esigenza del locatore e/o del conduttore che giustifica la  transitorietà 
del contratto, sono individuate le condizioni seguenti:  
 
a) quando il locatore abbia l’esigenza di adibire l’immobile ad abitazione propria o dei figli,  dei 
genitori o di parenti fino al 2° grado per motivi di:  
 trasferimento temporaneo della sede di lavoro  
 matrimonio, unione civile, convivenza dei figli  
 separazione o divorzio  
 vicinanza momentanea a congiunti con necessità di assistenza  

--- PAGINA 9 ---
9 
  
e/o 
 
b) quando il conduttore abbia l’esigenza di abitare l’immobile  per motivi di:  
 trasferimento temporaneo della sede di lavoro  
 ricerca di soluzioni occupazionali , solo per chi non è residente a Milano  
 apprendistato o formazione professionale  
 separazione o divorzio  
 assegnazione di alloggio di edilizia residenziale pubblica o acquisto di abitazione in  
cooperativa o presso privati entro 18 mesi  
 vicinanza momentanea a congiunti con necessità di assistenza  
 
c) quando una associazione senza fini di lucro, che abb ia fra le proprie finalità statutarie la  
realizzazione di programmi di accompagnamento e sostegno alle famiglie in difficoltà  economica e 
sociale, dia in locazione un appartamento per accogliere temporaneamente nuclei  famigliari in grave 
emergenza abitativ a; 
 
d) quando un’associazione senza fini di lucro, dia in locazione un appartamento per accogliere 
temporaneamente profughi, migranti, rifugiati politici, richiedenti asilo e soggetti più in generale 
interessati da “crisi umanitarie” così come definito dal l’OHCHR . 
 
e) in presenza di qualsiasi altra esigenza transitoria di una delle parti collegata ad un evento  certo a 
data prefissata ed espressamente indicata e comprovata al momento della stipula del  contratto di 
locazione.  
 
In applicazione dell’art.2 comma  5 del D.M. 16 gennaio 2017 le parti contrattuali che  intendano 
stipulare un contratto di natura transitoria che sia motivato sulla base di fattispecie  non previste dai 
precedenti punti a, b, c, e d del presente articolo, o difficilmente  documentabili, son o assistite dalla 
rispettiva organizzazione della proprietà edilizia e dei  conduttori firmatarie del presente accordo, 
che attestano il supporto fornito, di cui si dà atto  nel contratto sottoscritto tra le parti anche in un 
allegato allo stesso.  
 
6. CONTRA TTI DI LOCAZIONE AI SENSI DELL’ART. 5, COMMA 2, LEGGE 9  DICEMBRE 1998 n. 431 
– usi transitori per studenti  
Le parti private potranno stipulare contratti di locazione ai sensi dell’art. 5, comma 2, legge 9  
dicembre 1998 n. 431 applicando le modalità per la determinazione del canone e il contratto  tipo 
come di seguito definiti.  
 
6.1 Modalità per la determinazione del canone di locazione, secondo i criteri dell’art. 3  del D.M. 16 
gennaio 2017  
Il canone di locazione nei contratti stipulati ai sensi dell’art. 5,  comma 2, legge 9 dicembre  1998 n. 
431 è determinato dalle parti private applicando i criteri e le modalità previste ai  precedenti punti 
4.1.a), 4.1.b), 4.1.c) e 4.1.d) del presente Accordo.  
 
6.2 Contratto tipo per le locazioni ai sensi dell’art. 5, comma 2, legge 9 dicembre 1998 n.  431 
Per le locazioni da stipulare in applicazione dell’art. 5, comma 2, della legge 9 dicembre 1998  n. 431 
le parti private si avvalgono esclusivamente del "contratto tipo locale"  convenuto nel presente 
Accordo (allegato n. 5), in conformità al modello di contratto di cui  all’allegato C del D.M. 16 
gennaio 2017 , integrato con le dichiarazioni del trattamento dati, sulle prestazioni energetiche e 
l’eventuale dichiarazione di opzione per la cedolare secca.  
Per la durata del contrat to di locazione vale quanto previsto all’art. 3, comma 2 del D.M.16  gennaio 
2017, pubblicato sulla G.U. n.62 del 15/03/2017.  

--- PAGINA 10 ---
10 
 Tale fattispecie contrattuale è utilizzabile esclusivamente per le ipotesi previste dall’art.3  comma 1 
del DM 16 gennaio 2017.  
Indipendentemente dai gravi motivi, è concesso al condutto re/i di recedere dal contratto, dandone 
preavviso scritto a mezzo raccomandata al locatore di due mesi, quando si verifichi  prima della 
scadenza contrattuale l’interruzione degli studi.  
 
7. LOCAZIONE DI  CAMERE e/o LOCAZIONE PARZIALE  
7.1 - Le parti possono stipulare, in conformità al presente Accordo, i contratti di locazione, di cui ai  
precedenti punti 4, 5 e 6, aventi ad oggetto singole camere all’interno di unità abitative, o  
comunque singole porzioni di esse.  
In tal caso il canone sarà determinato secondo le modalità del presente Accordo.  
Nella determinazione della superficie  oggetto di locazione , alla superfice totale delle singole camere 
locate e/o della porzione di immobile locat a, andrà sommata la superfic ie delle parti comuni in  
relazione al numero dell e camere e/o delle porzioni di immobile locate . 
 
Nella determinazione degli oneri accessori le parti potranno procedere allo stesso modo. Il canone 
di locazione è determinato dalle parti applicando i  criteri e le modalità previste ai precedenti punti 
4.1. a), 4.1. b), 4.1. c) e 4.1. d) del presente Accordo.  
In nessun caso, salvo quanto stabilito dal successivo punto 7.2, la somma dei canoni di locazione 
delle singole stanze e/o porzioni e relative sup erfici ad uso comune potrà essere superiore al 
canone di locazione dell’intera unità immobiliare.  
 
7.2 – In alternativa alle modalità di determinazione del canone di cui al precedente punto ed in 
presenza di appartamenti che offrono camere  con le seguenti  caratteristiche : 
- vano arredat o e finestrat o di superficie pari ad almeno 12 mq  in appartamento  
completamente  arredato ; 
- la presenza nell’appartamento di almeno un locale destinato ai servizi igienici o la presenza 
di due servizi igienici nel caso di locazi one di oltre tre stanze;  
- presenza nell’appartamento di almeno un locale cucina  finestrato  di ampiezza minima pari a  
9 mq  o, se minore, presenza di un ulteriore locale destinato soggiorno , con diritto di 
utilizzare gli spazi comuni ; 
sarà possibile per le zone urbane omogenee sotto indicate, locare, stipulando apposito contratto, la 
singola stanza ad un canone mensile forfettario massimo, determinato come segue:  
- zona 2: € 600  
- zona 3: € 500  
- zona 4: € 450  
- zona  5: € 400  
 
Per la locazione di camere e/o d ella locazione parziale si dovranno  utilizzare gli stessi contratti 
allegati al DM 16.1.17 a seconda della tipologia di locazione.  
 
8. ACCORDI INTEGRATIVI E PER COMPARTI IMMOBILIARI  
Per la stipula dei contratti di locazione degli immobili situati nel territorio  del Comune di  Milano di 
proprietà di compagnie assicurativa, fondi immobiliari, associazioni e fondazioni di  previdenza, 
istituti di credito, enti previdenziali pubblici, e persone giuridiche o fisiche  detentrici di grandi 
proprietà immobiliari (per tali sono da intendersi le proprietà  caratterizzate dalla attribuzione in 
capo ad un medesimo soggetto di più di 100 unità  immobiliari destinate ad uso abitativo anche se 
ubicate in modo diffuso e frazionato sul  territorio nazionale ovvero di più di 60 unità ab itative 
situate nel Comune di Milano) i canoni  sono definiti, all’interno dei valori minimi e massimi stabiliti 
dalle fasce di oscillazione per le  zone  omogenee individuate dalla contrattazione territoriale, in base 
ad appositi “Accordi integrativi e di co mparto” fra la proprietà interessata ed almeno una delle  
Organizzazioni della proprietà edilizia e delle associazioni dei conduttori partecipanti al  tavolo di 

--- PAGINA 11 ---
11 
 confronto per la Convenzione Nazionale, come previsto dal disposto dell’art. 1,  commi 5 e 6, del 
D.M. 16 gennaio 2017, o comunque firmatarie dell’Accordo locale.  
Gli accordi integrativi e di comparto stabiliscono i canoni di locazione nei limiti  massimi  previsti dal  
presente Accordo locale. Tali accordi integrativi prevedono di norma speciali condizioni più 
vantaggiose per il conduttore, per far fronte ad esigenze di particolari categorie di conduttori, 
nonché la possibilità di modificare  ed integrare il tipo di contratto , fermo restando il l imite  massimo  
relativo alla fascia di classificazione dell’immobile all’interno della zona omogenea di riferimento, 
così come previsto dal presente Accordo Locale . 
Tali A ccordi integrativi potranno inoltre essere promossi nell’ambito delle convenzioni per la 
realizzazione di specifici piani urbanistici attuativi al fine poter destinare quote di unità immobiliari 
in locazione al canale concordato di cui al presente Acco rdo. 
Alla sottoscrizione degli Accordi Integrativi e di Comparto possono partecipare ii so ggetti di  cui al 
comma 6 dell’art.1 del DM 16 gennaio 2017 con le finalità ivi precisate.  
 
9. ONERI ACCESSORI  
Per tutti i tipi di contratto di cui sopra si applicano i criteri di ripartizione degli oneri accessori  di cui 
all’allegato D del D.M. 16 gennaio 2017 con acconti e verifica del consuntivo da  effettuarsi a fine 
gestione.  
 
10. DEPOSITO CAUZIONALE  
Il deposito cauzionale non può superare le tre mensilità del canone di locazione. Le parti  potranno 
convenire forme di garanzia alternative al deposito cauz ionale, ad esempio  fidejussioni bancarie o 
assicurative il cui importo non ecceda le tre mensilità di canone.  
 
11. COMMISSIONE DI NEGOZIAZIONE PARITETICA E CONCILIAZIONE  STRAGIUDIZIALE  
Per l’attivazione della procedura prevista dall’art.6 del DM 16 gennaio  2017 e dagli artt.14  del tipo 
di contratto allegato A al DM citato, del tipo di contratto allegato B al DM e del tipo  di contratto 
allegato C al DM citato, si applica quanto stabilito dal Regolamento allegato E del  DM.  
 
12. ASSISTENZA ED ATTESTAZIONE  
Le parti contrattuali, nella definizione del canone effettivo e delle clausole contrattuali,  possono 
essere assistite, a loro richiesta, dalle rispettive organizzazioni della proprietà edilizia  e dei 
conduttori. Dell’assistenza si dà atto nel contratto che è sottoscritto dalle organizzazioni  che 
l’hanno prestata con dichiarazione in calce al contratto stesso.  
L’attestazione prevista dagli art.1, comma 8, 2, comma 8, e 3, comma 5 del D.M. 16 gennaio  2017, 
per i casi di contratti non assistiti, è valida solo ove  rilasciata congiuntamente da una  delle 
organizzazioni della proprietà edilizia e da una dei conduttori firmatarie del presente  accordo, 
prescelte dalle parti, anche con le modalità previste dall’art. 6, comma 3 del D.M.  16 gennaio 2017, 
tramite la elabora zione e consegna del modello allegato 6 al presente  accordo ovvero del verbale di 
accordo di cui al Regolamento allegato E al D.M.16 gennaio  2017.  
 
13. CANONE MASSIMO DELL’ALLOGGIO SOCIALE E ACCORDO  INTEGRATIVO  
I canoni massimi dell’alloggio sociale, in ap plicazione dell’art.2, comma 3, del Decreto 22  aprile 
2008, sono individuati all’interno delle fasce di oscillazione in misura che tenga conto  delle 
agevolazioni pubbliche comunque erogate al locatore.  
Tali agevolazioni costituiscono, anche con riferimento  a quanto stabilito dall’art.1, comma 7,  
secondo periodo, del D.M. 16 gennaio 2017, elemento oggettivo che determina una riduzione  del 
canone massimo, come individuato nelle fasce di oscillazione stabilite dal presente  accordo.  
Le modalità di calcolo dei c anoni sono quelle previste nel presente accordo come pure la  
ripartizione degli oneri accessori.  
 
 
 

--- PAGINA 12 ---
12 
 14 RINNOVO ED AGGIORNAMENTO DELL’ACCORDO.  
Il presente Accordo, depositato con la modalità previste dell’art.7 comma 2 del DM 16  gennaio 
2017, ha durata di anni 3 a decorrere dal giorno del deposito.  
Prima della scadenza ciascuna delle Organizzazioni firmatarie può chiedere al Comune di  
provvedere alla convocazione per l’avvio della procedura di rinnovo.  
Trascorsi inutilmente 30 giorni dalla richiesta la rich iedente può procedere di propria  iniziativa alla 
convocazione di tutte le organizzazioni firmatarie del presente accordo. In  presenza di specifiche e 
rilevanti esigenze di verifica dei cont enuti dell’accordo, da motivare nella richiesta, ogni 
organizzazion e firmataria dell’accordo, può richiedere al Comune la  convocazione delle parti 
firmatarie anche per introdurre modifiche ed integrazioni.  
Nel caso di mancata convocazione da parte del Comune e trascorsi 30 giorni dalla richiesta,  
l’organizzazione istante può precedere di propria iniziativa alla convocazione.  
Il presente accordo resta in vigore sino alla sottoscrizione del nuovo accordo. Per il periodo  che 
intercorre tra la scadenza del presente accordo e la stipula di quello nuovo, i limiti  inferiori e 
superiori delle fasce di oscillazione dei canoni risultanti dal presente Accordo sono  incrementati 
applicando le intere variazioni ISTAT dell’indice nazionale dei prezzi al  consumo per le famiglie di 
operai e impiegati intervenute dal mese successivo alla dat a di sottoscrizione del presente Accordo, 
al mese precedente la data di sottoscrizione del nuovo  contratto di locazione da stipularsi.  
In caso di modifiche all'attuale regime fiscale di riferimento le parti firmatarie si  riconvocheranno 
per le determinazio ni in merito.  
Al presente Accordo possono aderire le Associazioni maggiormente rappresentative a livello locale 
previo benestare delle  associazioni firmatarie.  
 
15. ALLEGATI — Sono parte integrante del presente Accordo i seguenti allegati:  
Allegato 1 – Mappa canone concordato Accordo locale 2023. Suddivisione del territorio in zone 
urbane omogenee con definizione dei relativi perimetri ; 
Allegato 2 – Tabel le dei canoni per zona omogenea;  
Allegato 3 – Contratto tipo locale, ai sensi dell’art. 2, comma 3, della legge 9 dicembre 1998  n. 
431 – locazione abitativa agevolata (all . A D.M. 16.1.17) con dichiarazione di assistenza ; 
Allegato 4 – Contratto tipo locale, ai sensi dell’art. 5, comma 1, della legge 9 dicembre 1998  n. 
431 – locazione abitativa di natura transitoria (all . B D.M. 16.1.17) con dichiarazione di  
assistenza;  
Allegato 5 – Contratto tipo locale, ai sensi dell’art. 5, comma 2, della legge 9 dicembre 1998  n. 
431 – locazione abitativa per studenti universitari (all . C D.M. 16.1.17) con dichiarazione  di 
assistenza;  
Allegato 6 – Modello richiesta ed attestazione.  
 
 
 
 
 
 
 
 
 
 
 
 
 
 

--- PAGINA 13 ---
13 
  
 
 
 
 
 
 
 
 
Le Associazioni sindacali territoriali dei 
conduttori : 
 
 
SUNIA  Milano  
f.to Carmelo Benenti  - Segretario generale  
 
 
 
f.to Milena Pollara  – Resp. Settore Pubblico  
 
 
 
UNIAT  
f.to Ciro Capuano  – Segretario generale  
 
 
CONIA Milano e provincia  
f.to Rondelli Egidio  – Segretario generale  
 
 
 
f.to Maramotti Tiziano  – Vice Segretario  
 
 le Associazioni della proprietà edilizia : 
 
 
ASSOEDILIZIA  
f.to Cesare Rosselli  – Segretario generale  
 
 
UPPI  
f.to Pier Filippo Giuggioli - Presidente  
f.to Filippo Pellegrino , per delega  
 
 
ASPPI Milano  
f.to Silvio Scarsi  - Presidente  
 
 
APPC  
f.to Tomaso Songini  
f.to Arnaldo Cogni  
 
 
CONFAPPI  Milano  
f.to Matteo Rezzonico  - Presidente  
f.to Flavio Chiodini, per delega  
 
 
 
 
 
 
 
 
 
 
 
 
 
 
 
 
Milano, 27 luglio 20231 
                                                           
1 L’accordo è stato successivamente integrato e sottoscritto in data 20 settembre 2023.  
