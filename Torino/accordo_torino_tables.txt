--- PAGINA 1 ---
ACCORDO TERRITORIALE del 06/12/2022
aggiornato al 15/04/2024 in vigore dal 01/05/2024
(In attuazione della Legge 9 dicembre 1998 n. 431 e s.m.i. e del Decreto del
Ministero delle Infrastrutture e dei Trasporti 16 gennaio 2017)
--- PAGINA 2 ---
Premessa
L’ambito di applicazione dell’Accordo relativamente ai contratti in epigrafe è costituito dal
territorio del Comune di Torino.
Constatata la rituale convocazione da parte del Comune di Torino di tutte le Associazioni
Sindacali rappresentative della Proprietà e dell’Inquilinato firmatarie della Convenzione
Nazionale e del vigente Accordo Territoriale.
Preso atto dell’auspicio del Comune di Torino che le Associazioni Sindacali consolidino le
forme di collaborazione già in essere nell’assistenza congiunta di proprietari ed inquilini di
contratti di locazione convenzionati per garantire il più elevato livello di tutela possibile per
entrambe le parti, pur nel rispetto del vigente quadro normativo che attribuisce validità al
contratto convenzionato non assistito anche quando attestato da una singola
organizzazione firmataria dell’Accordo.
Preso atto dell’impegno del Comune di Torino a avviare interlocuzione tra le associazioni
firmatarie e gli uffici della Città competenti in materia di tributi e applicazione delle aliquote
agevolate.
Accertate le informazioni concernenti le delimitazioni delle microzone catastali. Esaminate
ed acquisite le indicazioni di cui al D.M. 16 gennaio 2017, si conviene e stipula quanto
segue.
Le parti ritengono necessario individuare condizioni contrattuali, da inserirsi nell’Accordo di
cui all’art. 2, comma 3 della legge 431/1998 e s.m.i., che tengano conto delle specificità
del mercato delle locazioni nell’area torinese, e nell’ambito dei principi stabiliti dalla legge
e dal Decreto Ministeriale del 16 gennaio 2017, si propongono in particolare i seguenti
obiettivi:
1. Favorire l’allargamento del mercato delle locazioni agli immobili attualmente
sfitti e l’accesso alle locazioni ai settori sociali che attualmente ne sono
esclusi.
2. Avviare a soluzione il problema degli sfratti per finita locazione e soprattutto
dovuti a morosità, incentivando la trasformazione degli sfratti in nuovi
contratti, anche utilizzando gli strumenti del F.I.M.I. e delle ASLO cosi come
strutturati dalla Regione Piemonte.
--- PAGINA 3 ---
3. Contribuire a ricondurre alla legalità il mercato degli affitti sommerso e
irregolare.
4. Contribuire a migliorare lo stato manutentivo degli immobili, in conformità
delle norme sulla sicurezza, della tutela della salute e del risparmio
energetico.
5. Contrastare le forme di discriminazione basate su colore della pelle,
nazionalità, origine, religione, sesso, orientamento sessuale, identità di
genere e disabilità nell'accesso al mercato delle locazioni.
Per favorire il raggiungimento di questi obbiettivi, le organizzazioni sindacali firmatarie del
presente Accordo ritengono utile, come previsto dai commi 7-8 dell’art. 1 del Decreto
Ministeriale 16 gennaio 2017, l’assistenza delle stesse per la verifica dei parametri dei
contratti di locazione stipulati e la loro rispondenza all’accordo territoriale.
Per consentire la più elevata diffusione e utilizzazione delle tipologie contrattuali oggetto
del presente Accordo, le parti riconoscono l’importanza del ruolo dell’Amministrazione
Comunale nel favorire le tipologie contrattuali di cui all’art. 2, comma 3 della L. 431/98
mediante la determinazione di una aliquota IMU agevolata.
I firmatari del presente Accordo altresì convengono sulla opportunità del mantenimento dei
benefici fiscali relativi alle tipologie contrattuali oggetto del presente Accordo, e sulla
necessità che i benefici fiscali siano riconosciuti solo a coloro che ne applicheranno
correttamente le relative disposizioni.
Tale Accordo avrà efficacia per tutti i contratti stipulati e sottoscritti dal giorno
01/05/2024, fatti salvi i contratti stipulati e sottoscritti in epoca antecedente alla predetta
data di modifica e sottoscrizione da parte di tutte le Associazioni Sindacali.
CAPITOLO I
CONTRATTI AGEVOLATI
(ART. 2, COMMA 3, L. 431/98 E ART. 1 D.M. 16-01-2017)
* * * *
--- PAGINA 4 ---
A) CIRCA LE AREE:
A-1) Si individuano le seguenti aree:
• area 1 Centro
• area 2 Semicentro
• area 3 Periferia
• area 4 Collinare
aventi caratteristiche omogenee (per valori di mercato, dotazioni infrastrutturali, trasporti
pubblici, verde pubblico, servizi scolastici e sanitari, attrezzature commerciali, ecc., tipi
edilizi), come meglio delimitate in elenco viario ed elaborato cartografico a colori che si
allega come parte integrante del presente testo (Allegato 1).
A-2) All’interno delle suddette aree omogenee si ravvisa la necessità e l’opportunità di
evidenziare zone di particolare pregio;
• nell’area 1 Centro
sono di pregio le microzone: 1.1p; 2.1p; 3.1p; 4.1p; 5.1p; 6.1p; 7.1p;
• nell’area 2 Semicentro
è di pregio la microzona: 2.2p;
• nell’area 4 Collinare
sono di pregio le microzone: 1.4p; 2.4p.
B) CIRCA I VALORI DEL CANONE:
B-1) Convengono di determinare (con riferimento agli stessi criteri di individuazione delle
aree omogenee) per ognuna delle suddette aree come individuate in elenco viario e
cartografia i valori minimi e massimi del canone, espressi in euro mensili per ogni metro
quadro utile, come da tabelle riepilogative (con relative sub-fasce per ogni area)
che si allegano come parte integrante del presente testo (Allegati 2 e 3).
Tali valori sono stati determinati, anche fatte - per quanto possa occorrere - le opportune
valutazioni in merito:
• alle attuali condizioni locali del mercato degli affitti;
--- PAGINA 5 ---
• ai canoni di locazioni in generale correnti su piazza;
• alla complessità e difficoltà di individuare in concreto marcate differenze tra
le specifiche aree individuate, stante una certa omogeneità su piazza dei
valori locativi;
• alle agevolazioni fiscali, come ad oggi specificamente esistenti (a favore del
locatore e del conduttore, ciascuno per quanto di sua competenza),
introdotte da tale normativa per le parti contrattuali private che intendano
ricorrere alla contrattazione del «secondo canale» (previsto dall’art. 2,
comma 3 Legge 431/98);
• al fatto che pare opportuno, nello spirito della riforma, individuare per ogni
area le relative sub-fasce di oscillazione dei valori individuando elementi
oggettivi di riferimento.
B-2) Convengono che il canone di locazione, come definito dalle parti private contrattuali
ai sensi del presente Accordo, venga aggiornato ogni anno in misura pari al 75% della
variazione accertata dall’ISTAT dell’indice dei prezzi al consumo per le famiglie di operai e
impiegati verificatisi nell’anno precedente; l’aggiornamento decorrerà a seguito di richiesta
con lettera raccomandata.
B-3) Convengono di determinare detti valori minimi e massimi del canone, esprimendoli in
euro al mese per ogni metro quadro utile, stante l’assenza di diversi e più utili criteri negli
usi locali su piazza.
C) CIRCA IL METRO QUADRO UTILE:
C-1) Si ritiene opportuno definire convenzionalmente, per quanto possa occorrere il
concetto di metro quadro utile; ciò per una avvertita e diffusa esigenza di chiarezza delle
future parti contrattuali private.
A tal fine le parti hanno concordato di calcolare al 100% i metri relativi alle abitazioni;
all’80% i metri relativi ai box; al 25% cantine, soffitte, balconi e terrazze; al 10% aree
scoperte ad uso esclusivo (la cui superficie convenzionale non potrà essere superiore alla
superficie utile del solo alloggio esclusi i balconi).
Per le mansarde o alloggi mansardati, con riferimento alla normativa di settore (Legge
Regionale n. 16/2018 che ha abrogato la Legge Regionale 21/1998 e Decreto Ministeriale
--- PAGINA 6 ---
del Ministero della Sanità del 5.7.1975), per la parte con altezza maggiore o uguale a mt.
1,60 dal pavimento, i metri saranno calcolati al 100%, al di sotto di mt. 1,60 al 25%.
Misurazioni nette da muri (la metratura calpestabile deve intendersi complessiva
dell’alloggio e accessori, box, cantine, soffitte, ecc.).
C-2) Si reputa oltremodo opportuno invitare le parti private contrattuali ad indicare
espressamente in contratto la misura dei metri quadri utili attribuiti all’unità immobiliare
oggetto del singolo contratto nonché il valore applicato per singolo metro quadro utile: ciò
al fine di chiarezza amministrativa e di prevenzione di possibile contenzioso. Una
variazione della superficie utile dell’unità immobiliare difforme rispetto a quella indicata in
contratto, in più o in meno del 2% per le unità inferiori o uguali a 67 mq. e del 4% per
quelle con metratura superiore di quelle indicate in contratto, non darà diritto alla modifica
del canone annuo convenuto.
D) CIRCA LA DURATA CONTRATTUALE E GLI AUMENTI DI CANONE:
D-1) Ove le singole parti contraenti concordassero una durata contrattuale superiore a tre
anni, le fasce di oscillazione dei canoni di cui all’Allegato 2, potranno subire, nei valori
minimi e massimi, un aumento a valere per l’intera durata contrattuale, come da valori
della tabella di cui all’All. 2.
In zona di pregio la durata contrattuale superiore a 3 anni non determinerà aumenti del
canone.
E) CIRCA LE RIPARAZIONI:
E-1) Convengono di prevedere, in materia di riparazioni ordinarie e straordinarie ed oneri
accessori, l’applicazione di una tabella, allegato D al D.M. 16 gennaio 2017 (Allegato 11
del presente Accordo).
--- PAGINA 7 ---
F) CIRCA IL CONTRATTO TIPO:
F-1) I contratti di locazione verranno stipulati esclusivamente utilizzando il contratto tipo
previsto ed allegato al D.M. 16 gennaio 2017 (Allegato A) ed al presente Accordo (Allegato
4).
CAPITOLO II
CONTRATTI PER GLI USI TRANSITORI ABITATIVI
(ART. 5, COMMA 1, L. 431/98 E ART. 2 D.M. 16-01-2017)
* * * * *
A) CIRCA LE ESIGENZE DEI PROPRIETARI E DEI CONDUTTORI PER
FATTISPECIE DA INDIVIDUARSI NELLA CONTRATTAZIONE
TERRITORIALE:
A-1) Individuano, anche considerate esigenze, usi, consuetudini locali, le particolari
esigenze (delle quali - si specifica - è sufficiente la sussistenza di una delle sotto indicate
esigenze in capo anche ad una sola delle parti contraenti) come dal seguente elenco delle
varie fattispecie.
A-2) Quando il proprietario ha esigenza di adibire entro diciotto mesi l’immobile per le
seguenti ragioni:
• trasferimento temporaneo della sede di lavoro;
• rientro dall’estero;
• attesa di concessione edilizia o autorizzazione da parte del Comune per la
ristrutturazione o demolizione dell’immobile o ampliamento con alloggio
attiguo.
A-3) Quando l’inquilino ha esigenza di un contratto transitorio per motivi di:
• trasferimento momentaneo della sede di lavoro;
--- PAGINA 8 ---
• contratto di lavoro a tempo determinato in un comune diverso da quello di
residenza;
• assegnazione di alloggio di edilizia pubblica, come da inserimento in
graduatoria definitiva, o acquisto in cooperativa o presso privati di un alloggio
che si rende disponibile entro diciotto mesi come dimostrato con
compromesso regolarmente registrato.
A-4) Si da atto che l’esigenza transitoria del conduttore e del locatore debba essere
provata con apposita ed idonea documentazione da allegare al contratto.
A-5) Convengono per i casi sottoindicati (A-6 e A-7), a mente del 5° comma dell’art. 2 del
D.M. Infrastrutture e dei Trasporti del 16/01/2017 (G.U. n. 62 del 15/03/2017),
dell’obbligatorietà di attestazione bilaterale, da parte delle organizzazioni della proprietà e
dei conduttori firmatarie del presente Accordo, per certificare la fattispecie oggetto del
contratto.
A-6) Quando il proprietario ha esigenza di acquisire la disponibilità dell’immobile entro
diciotto mesi per:
• matrimonio, unione civile e/o convivenza;
• matrimonio, unione civile e/o convivenza dei figli;
• separazione propria e dei figli;
• destinazione dell’immobile ad uso abitativo, commerciale, artigianale o
professionale proprio, ad uso del coniuge, dei genitori, dei figli, dei parenti
fino al secondo grado, indicando l’esatta motivazione all’atto della stipula
contrattuale;
• qualsiasi altra esigenza specifica del locatore collegata ad un evento certo a
data prefissata espressamente indicata nel contratto e documentata.
A-7) Quando l’inquilino ha esigenza di un contratto transitorio per motivi di:
• vicinanza momentanea a parenti bisognosi;
• uso seconda casa con permanenza della residenza nella prima casa nello
stesso comune o in comune confinante, con certificazione contrattuale, o
rogito notarile;
• per esigenze di ricerca e di studio;
• qualsiasi altra esigenza specifica del conduttore collegata ad un evento certo
a data prefissata espressamente indicata nel contratto e documentata.
--- PAGINA 9 ---
B) CIRCA IL CONTRATTO TIPO:
B-1) Il contratto tipo, rispettivamente per le proprietà individuali e per le proprietà di cui
all’art. 1 comma 5 e 6 del D.M. 16.01.2017, sono quelli facenti parte dell’Allegato B del
Decreto stesso (Allegato 5 presente Accordo).
C) CIRCA LE AREE:
C-1) Si richiamano integralmente le aree del capitolo I, come da Allegato 1.
D) CIRCA I VALORI DEL CANONE:
D-1) Si richiama integralmente quanto previsto al capitolo I (Allegato 2), con i valori minimi
e massimi previsti per ogni area con relative subfasce.
D-2) Convengono di determinare detti valori minimi e massimi del canone, esprimendoli in
euro al mese per ogni metro quadro utile, stante l’assenza di diversi e più utili criteri negli
usi locali su piazza. Il valore potrà essere aumentato del 15% qualora l’immobile abbia
ammobiliato almeno la cucina e la camera da letto. In tale caso non potrà più essere preso
in considerazione l’elemento 17 della tabella di cui all’All. 2 (arredamento per il computo
delle tabelle dei valori del canone).
E) CIRCA LE RIPARAZIONI ORDINARIE E STRAORDINARIE:
E-1) Convengono di prevedere, in materia di riparazioni ordinarie e straordinarie ed oneri
accessori, l’applicazione di una tabella, allegato D al D.M. 16 gennaio 2017 (Allegato 11
del presente Accordo).
F) CIRCA IL METRO QUADRO UTILE:
F-1) Si richiama integralmente quanto esposto al capitolo primo.
--- PAGINA 10 ---
CAPITOLO III
CONTRATTI PER SODDISFARE ESIGENZE ABITATIVE DI
STUDENTI UNIVERSITARI
(ART. 5, COMMI 2 e 3, L. 431/98 - D.M. 16-01-2017)
* * * * *
A) CIRCA IL CONTRATTO TIPO:
A-1) Il contratto tipo è quello previsto dall’art. 3 del D.M. 16 gennaio 2017 e dall’Allegato C
del Decreto (Allegato 6 del presente Accordo).
B) CIRCA LE AREE:
B-1) Si richiamano integralmente le aree del capitolo primo, come da Allegato 1.
C) CIRCA I VALORI DEL CANONE:
C-1) Si richiama integralmente quanto previsto al capitolo I con i valori minimi e massimi
previsti per ogni area con relative subfasce (Allegato 3). Il valore è calcolato senza
mobilio.
C-2) Convengono di determinare detti valori minimi e massimi del canone, esprimendoli in
euro al mese per ogni metro quadro utile, stante l’assenza di diversi e più utili criteri negli
usi locali su piazza. Il valore potrà essere aumentato del 20% qualora l’immobile abbia
ammobiliato almeno la cucina e la camera da letto.
D) CIRCA LE RIPARAZIONI ORDINARIE E STRAORDINARIE:
D-1) Convengono di prevedere, in materia di riparazioni ordinarie e straordinarie ed oneri
accessori, l’applicazione di una tabella, allegato D al D.M. 16 gennaio 2017 (Allegato 11
del presente Accordo).
--- PAGINA 11 ---
E) CIRCA IL METRO QUADRO UTILE:
E-1) Si richiama integralmente quanto esposto al capitolo primo.
CAPITOLO IV
CONTRATTI TRANSITORI PER LA LOCAZIONE PARZIALE DI
APPARTAMENTO
* * * *
Le parti convengono sulla possibilità di locare porzioni del proprio alloggio a persone che
siano temporaneamente nella nostra città per scambi internazionali di cooperazione o per
persone “segnalate dalla pubblica amministrazione” (possono anche essere previste le
motivazioni dell’inquilino di cui al capitolo II) alle seguenti condizioni:
• che siano definiti in modo preciso la/e camera/e che si affittano e gli spazi comuni,
allegando le planimetrie dell’appartamento;
• che siano quantificate forfetariamente le spese ripetibili e delle utenze;
• che il locatore sia convivente con il/i conduttore/i;
• che sia sottoscritto tra le parti un “patto di coabitazione” che contenga le modalità
pratiche per la gestione degli spazi: l’utilizzo degli spazi in casa, in particolare quelli
che diventeranno spazi comuni (cucina, bagno, altro);
• che siano definiti i ruoli (pulizie, cucina, bucato, spesa…).
Il canone sarà calcolato secondo i parametri dell’Accordo Territoriale considerando al
100% i metri quadrati di utilizzo esclusivo e al 50% quelli condivisi, per questo contratto
non potrà essere applicata alcuna maggiorazione o diminuzione prevista dal presente
Accordo, ad esclusione di quella contenuta nel presente capitolo.
La locazione parziale può essere stipulata con i parametri di adeguatezza degli spazi a
disposizione come da sottostante tabella. Potrà essere stipulato in un unico e solo
contratto. Nel caso di locazione a più inquilini, sarà riconosciuto un aumento del canone
del 10% per ogni coabitante in più oltre il primo, tale maggiorazione non sarà applicata nel
caso di famiglie con minori a carico.
--- PAGINA 12 ---
I contratti potranno avere durata da 3 a 6 mesi (ipotesi A) oppure da 6 a 18 mesi (ipotesi
B), senza possibilità di rinnovo.
Nel caso dell’ipotesi A) il conduttore avrà la possibilità di recedere dal contratto con un
preavviso di un mese, da effettuarsi mediante lettera raccomandata con ricevuta di ritorno.
Per gravi motivi il locatore potrà recedere dal contratto con un preavviso di un mese, da
effettuarsi mediante lettera raccomandata con ricevuta di ritorno, in tal caso sarà tenuto al
pagamento, a titolo di penale, dell’importo di una mensilità oltre alla restituzione del
deposito cauzionale, se versato.
Nel caso dell’ipotesi B) il conduttore avrà possibilità di recedere dal contratto con un
preavviso di due mesi da effettuarsi mediante lettera raccomandata con ricevuta di ritorno.
Per gravi motivi il locatore potrà recedere dal contratto con un preavviso di due mesi, da
effettuarsi mediante lettera raccomandata con ricevuta di ritorno. In tal caso sarà tenuto al
pagamento, a titoli di penale, di due mensilità, oltre alla restituzione del deposito
cauzionale, se versato.
Le parti firmatarie s’impegnano a costituire una commissione di conciliazione con il
compito di risolvere le eventuali controversie e/o conflitti che potrebbero verificarsi per
questa nuova modalità di contratti.
TABELLA DI ADEGUATEZZA DEGLI SPAZI1
N. inquilini Spazi
1 o 2 inquilini Cucina e servizio igienico condiviso e due
vani di almeno 14 mq. (quindi un vano a
disposizione del proprietario)
3 o 4 inquilini Cucina e servizio igienico condiviso e tre
vani di almeno 14 mq. (quindi un vano a
disposizione del proprietario)
5 o 6 inquilini Cucina e due servizi igienici e quattro vani
di almeno 14 mq. (quindi un vano a
disposizione del proprietario)
1 Il singolo vano la cui metratura è compresa tra 9 e 14 mq. è idoneo per una sola persona.

--- TABELLA 1 (Pagina 12) ---
N. inquilini | Spazi
1 o 2 inquilini | Cucina e servizio igienico condiviso e due
vani di almeno 14 mq. (quindi un vano a
disposizione del proprietario)
3 o 4 inquilini | Cucina e servizio igienico condiviso e tre
vani di almeno 14 mq. (quindi un vano a
disposizione del proprietario)
5 o 6 inquilini | Cucina e due servizi igienici e quattro vani
di almeno 14 mq. (quindi un vano a
disposizione del proprietario)
--- PAGINA 13 ---
N. inquilini Spazi
oltre 6 inquilini Come da precedenti casistiche
mantenendo un vano a disposizione del
proprietario
(Schema di contratto tipo in Allegato n. 7)
CAPITOLO V
CONTRATTI TRANSITORI STUDENTI PER LA LOCAZIONE
PARZIALE DI APPARTAMENTO
* * * *
Le parti convengono sulla possibilità di locare porzioni del proprio alloggio a studenti
frequentanti l’università o corsi di specializzazione post-universitari o programmi europei
per l’istruzione o scambi internazionali, alle seguenti condizioni:
• che siano definiti in modo preciso la/e camera/e che si affittano e gli spazi comuni,
allegando le planimetrie dell’appartamento;
• che siano quantificate forfetariamente le spese ripetibili e le utenze;
• che il locatore sia convivente con il/i conduttore/i;
• che sia sottoscritto tra le parti un “patto di coabitazione” che contenga le modalità
pratiche per la gestione degli spazi: l’utilizzo degli spazi in casa, in particolare quelli
che diventeranno spazi comuni (cucina, bagno, altro);
• che siano definiti i ruoli (pulizie, cucina, bucato, spesa…).
Il canone sarà calcolato secondo i parametri dell’Accordo Territoriale considerando al
100% i metri quadrati di utilizzo esclusivo e al 50% quelli condivisi e non potrà essere
applicata alcuna maggiorazione o diminuzione prevista dal presente Accordo, ad
esclusione di quella contenuta nel presente capitolo.
La locazione parziale può essere stipulata con i parametri di adeguatezza degli spazi a
disposizione come da sottostante tabella. Il contratto potrà essere stipulato in un unico e
solo contratto. Nel caso di locazione a più inquilini, sarà riconosciuto un aumento del

--- TABELLA 1 (Pagina 13) ---
N. inquilini | Spazi
oltre 6 inquilini | Come da precedenti casistiche
mantenendo un vano a disposizione del
proprietario
--- PAGINA 14 ---
canone del 10% per ogni inquilino in più oltre al primo, tale maggiorazione non sarà
applicata nel caso di famiglie con minori a carico.
Il contratto potrà avere una durata da 3 a 12 mesi, con possibilità di rinnovo automatico,
come previsto dall’art. 3, comma 1 del DM 16/01/2017.
Le parti potranno disdettare il contratto con un preavviso di un mese da esercitarsi con
l’invio di raccomandata con ricevuta di ritorno.
Per gravi motivi il locatore potrà recedere dal contratto, con un preavviso di 15 giorni, da
effettuarsi mediante lettera raccomandata con ricevuta di ritorno, in tal caso sarà tenuto al
pagamento, a titolo di penale, dell’importo di una mensilità oltre alla restituzione del
deposito cauzionale, se versato.
Le parti firmatarie s’impegnano a costituire una commissione di conciliazione con il
compito di risolvere le eventuali controversie e/o conflitti che potrebbero verificarsi per
questa nuova modalità di contratti.
TABELLA DI ADEGUATEZZA DEGLI SPAZI2
N. inquilini Spazi
1 o 2 inquilini Cucina e servizio igienico condiviso e due
vani di almeno 14 mq. (quindi un vano a
disposizione del proprietario)
3 o 4 inquilini Cucina e servizio igienico condiviso e tre
vani di almeno 14 mq. (quindi un vano a
disposizione del proprietario)
5 o 6 inquilini Cucina e due servizi igienici e quattro vani
di almeno 14 mq. (quindi un vano a
disposizione del proprietario)
oltre 6 inquilini Come da precedenti casistiche
mantenendo un vano a disposizione del
proprietario
In considerazione della particolarità di questa locazione parziale i contratti stipulati
saranno validi esclusivamente se sottoscritti e vidimati da un rappresentante delle
2 Il singolo vano la cui metratura è compresa tra 9 e 14 mq. è idoneo per una sola persona.

--- TABELLA 1 (Pagina 14) ---
N. inquilini | Spazi
1 o 2 inquilini | Cucina e servizio igienico condiviso e due
vani di almeno 14 mq. (quindi un vano a
disposizione del proprietario)
3 o 4 inquilini | Cucina e servizio igienico condiviso e tre
vani di almeno 14 mq. (quindi un vano a
disposizione del proprietario)
5 o 6 inquilini | Cucina e due servizi igienici e quattro vani
di almeno 14 mq. (quindi un vano a
disposizione del proprietario)
oltre 6 inquilini | Come da precedenti casistiche
mantenendo un vano a disposizione del
proprietario
--- PAGINA 15 ---
associazioni sindacali degli inquilini e da un rappresentante delle associazioni dei
proprietari firmatari del presente Accordo che con tale sottoscrizione certificheranno la
conformità di questi contratti.
(Schema di contratto tipo in Allegato n. 8)
CAPITOLO VI
LOCAZIONE FRAZIONATA DI IMMOBILE
* * * *
Nel caso di locazione frazionata di immobile, per definizione, il proprietario non dimora
nell'alloggio oggetto di locazione.
Le parti convengono sulla possibilità di locare anche porzioni di un alloggio, purché siano
ricondotte alle medesime fattispecie contrattuali (contratti agevolati, contratti per gli usi
transitori abitativi, contratti per soddisfare le esigenze abitative di studenti universitari), alle
seguenti condizioni:
Possibilità di stipulare
• siano definiti in modo preciso la/e camera/e che si concedono e gli spazi comuni,
allegando planimetrie dell’appartamento ed avendo la parte locatrice
originariamente definito il numero potenziale complessivo dei detentori dell’unità
immobiliare;
• il canone complessivo dell’alloggio, anche corrispondente alla somma di tutti i
contratti parziali che verranno stipulati, dovrà essere effettuato a mente della tabella
prevista dal presente Accordo per le varie tipologie contrattuali (contratti agevolati,
contratti per gli usi transitori abitativi, contratti per soddisfare le esigenze abitative di
studenti universitari);
• la percentuale di incidenza, che determinerà la parte di canone che sarà posta a
carico di ciascun occupante l’alloggio, dovrà essere determinata in considerazione
degli spazi utilizzati;
• per “MQ. UTILIZZATI” si intende la somma tra i mq. calpestabili degli spazi ad uso
esclusivo (100%) ed i mq. calpestabili degli spazi comuni proporzionato al numero
di inquilini che li utilizzano;
--- PAGINA 16 ---
• vengano rispettati i seguenti parametri di adeguatezza degli spazi:
TABELLA DI ADEGUATEZZA DEGLI SPAZI3
N. inquilini Spazi
Max. 4 inquilini Cucina e servizio igienico condiviso e due
vani di almeno 14 mq.
Max. 6 inquilini Cucina e servizio igienico condiviso e tre
vani di almeno 14 mq.
Max. 8 inquilini Cucina e due servizi igienici e quattro vani
di almeno 14 mq.
È consentita ai soggetti detentori di contratti di locazione per studenti o specializzandi
universitari (es. enti per il diritto allo studio, fondazioni, etc.), la possibilità di concludere
con i proprietari di immobili destinati ad uso abitativo contratti di locazione che prevedano
la possibilità di sublocare agli studenti universitari secondo i criteri di cui sopra.
In considerazione della particolarità di questa locazione frazionata i contratti stipulati
saranno validi esclusivamente se sottoscritti e vidimati da un rappresentante delle
associazioni sindacali degli inquilini e da un rappresentante delle associazioni dei
proprietari firmatari del presente Accordo che con tale sottoscrizione certificheranno la
conformità di questi contratti.
Per quanto non espressamente sopra precisato e specificato, si richiamano le disposizioni
tutte previste nel presente Accordo.
Per questa tipologia di locazione occorre fare riferimento agli schemi di contratto tipo
corrispondenti alla fattispecie scelta avendo cura di precisare che si tratta di porzioni di
immobile e non dell’immobile nella sua interezza (ossia locazione abitativa agevolata,
locazione abitativa di natura transitoria, locazione abitativa per studenti universitari,
locazione abitativa parziale di natura transitoria o locazione abitativa parziale di natura
transitoria per studenti - Allegati da 4 a 8).
3 Il singolo vano la cui metratura è compresa tra 9 e 14 mq. è idoneo per una sola persona.

--- TABELLA 1 (Pagina 16) ---
N. inquilini | Spazi
Max. 4 inquilini | Cucina e servizio igienico condiviso e due
vani di almeno 14 mq.
Max. 6 inquilini | Cucina e servizio igienico condiviso e tre
vani di almeno 14 mq.
Max. 8 inquilini | Cucina e due servizi igienici e quattro vani
di almeno 14 mq.
--- PAGINA 17 ---
CAPITOLO VII
CONTRATTI DI LOCAZIONE COME PREVISTI DALL’ART. 1,
COMMA 5 DEL DECRETO MINISTERIALE N. 62 DEL 16
GENNAIO 2017 IN PUBBLICATO IN GAZZETTA UFFICIALE DEL
15 MARZO 2017
* * * *
Le Associazioni della Proprietà Edilizia e dei Sindacati Inquilini ritengono indispensabile,
anche per favorire il cd. “Housing Sociale”, di provvedere a determinare con appositi
“accordi integrativi” le linee programmatiche e quadro per tale tipologia di contratto.
Concordano, quindi, che in un periodo non superiore all’anno dalla stipula del presente
Accordo provvederanno alle definizioni dei necessari parametri e disposizioni contrattuali.
CAPITOLO VIII
CONTRATTI DI LOCAZIONE COME PREVISTI DALL’ART. 1,
COMMA 6 DEL DECRETO MINISTERIALE N. 62 DEL 16
GENNAIO 2017 PUBBLICATO IN GAZZETTA UFFICIALE DEL 15
MARZO 2017
Le Associazioni della Proprietà Edilizia e dei Sindacati Inquilini concordano, uniformandosi
alla fattispecie di cui all’art. 1, comma 6 del Decreto Ministeriale n° 62 del 15 marzo 2017,
sulla possibilità di stipulare contratti di locazione, regolati dall’art. 2, comma 3 della Legge
n° 431/98, qualora stipulati da imprese o associazioni di Imprese, datori di lavoro e
Associazioni Onlus, questi ultimi che si occupano di immigrazione, per la locazione di
appartamenti destinati al soddisfacimento di esigenze abitative di lavoratori non residenti,
nel caso di imprese, associazioni di imprese e datori di lavoro e per quanto attiene alle
Associazioni Onlus, che si occupano di immigrazione, per il soddisfacimento di esigenze
abitative di immigrati comunitari ed extra-comunitari.
--- PAGINA 18 ---
Le Associazioni della Proprietà Edilizia e dei Sindacati Inquilini concordano inoltre sulla
possibilità di stipulare contratti di locazione, regolati dall’art. 2, comma 3 della Legge n°
431/98, qualora stipulati da Enti del Terzo Settore, per la locazione di appartamenti
destinati al soddisfacimento di esigenze abitative di famiglie e/o persone inserite in progetti
di inclusione sociale e/o segnalate dal Comune.
Si intende che nella locuzione “fruitore” utilizzata nel comma 6, dell’art. 1 del citato Decreto
Ministeriale, deve intendersi che il fruitore, quindi intestatario del contratto, sarà
l’associazione di Impresa, l’impresa, il datore di lavoro o gli Enti del Terzo Settore.
Le Associazioni della Proprietà Edilizia e dei Sindacati Inquilini osservano che all’interno
del corpo del contratto di locazione dovrà essere esplicitata la destinazione dell’unità
immobiliare ed il contratto sarà soggetto a validità solo se sottoscritto e vidimato da un
rappresentante dell’Associazioni inquilini e da un rappresentante dell’Associazione dei
proprietari, associazioni firmatarie dell’Accordo Territoriale con la Città di Torino.
Nei contratti di locazione dovranno essere inserite le seguenti clausole:
*** ** ***
CONTRATTI DI LOCAZIONE CON IMPRESA, ASSOCIAZIONI DI IMPRESE
E DATORE DI LAVORO
a) L’unità immobiliare, oggetto del presente contratto, deve e dovrà essere
esclusivamente destinata a civile abitazione del dipendente, collaboratore e/o socio
lavoratore della conduttrice-fruitrice, signor …… ……………………….……… nato/a a
………………………………. il …………….. c.f.: ………………………………, che si
impegna ad utilizzare i locali per abitazione con divieto assoluto di mutarne, anche solo in
parte, l’utilizzo; è fatto espresso divieto di sublocazione, anche solo parziale e/o di
mutamento di destinazione, salvo non sia espressamente previsto nel contratto stesso.
La conduttrice-fruitrice si impegna a comunicare al locatore qualunque modifica di utilizzo
dei locali in capo e a favore di persone diverse da quelle indicate nell’odierno contratto,
qualora nel corso del rapporto di locazione la conduttrice-fruitrice intenda far utilizzare
l’unità immobiliare ad altro soggetto sempre dipendente, collaboratore e/o socio
lavoratore, dovrà darne tempestiva comunicazione al locatore, comunicando a
quest’ultimo le generalità ed il codice fiscale dell’utilizzatore finale.
--- PAGINA 19 ---
Al presente contratto viene allegato contratto di lavoro o documento equipollente tra
……………………………………………………………………..
b) Il conduttore–fruitore si impegna, in ogni caso, a non richiedere agli utilizzatori finali un
importo superiore all’ammontare complessivo stabilito contrattualmente per canone ed
oneri accessori ripetibili.
CONTRATTO DI LOCAZIONE CON ENTI DEL TERZO SETTORE
a) L’unità immobiliare, oggetto del presente contratto, deve e dovrà essere destinata a
civile abitazione a favore di persone inserite nel Progetto siglato dall’Ente del Terzo
Settore ……………………………………… con la Prefettura o il Comune di Torino.
L’Ente del Terzo Settore si impegna a comunicare al locatore le generalità dell’effettivo
utilizzatore e/o utilizzatori dell’unità immobiliare, oggetto di contratto, con divieto di inserire
nel corso della locazione, se non con specifica autorizzazione del locatore, persone
diverse a quelle espressamente indicate nella comunicazione di cui sopra.
È comunque fatto espresso divieto di sublocazione anche solo parziale salvo non sia
espressamente previsto dal Progetto.
In tale ultima ipotesi l’Ente del Terzo Settore potrà regolamentare il suo rapporto interno al
contratto con l’utilizzatore finale, fermo restando che la titolarità del contratto di locazione
permane esclusivamente in capo al locatore e all’Ente del Terzo Settore. Tale rapporto
interno può essere disciplinato con un contratto di comodato o di sub-locazione ai sensi
dell’art. 2, comma 3 e/o dall’ art. 5, comma 1 della Legge n° 431/98. L’Ente del Terzo
Settore, denominato conduttore ai fini del presente contratto, utilizzerà l’immobile solo ed
esclusivamente per le finalità di cui al Progetto.
L’effettivo occupante e/o occupanti dell’immobile viene-vengono individuati con la
locuzione “utilizzatori finali”.
All’odierno contratto viene allegata copia del Progetto
…………………..……………………………………………., documento che formerà parte
integrante dell’odierno accordo di locazione.
b) Il conduttore–fruitore si impegna, in ogni caso, a non richiedere ai fruitori finali un
importo superiore all’ammontare complessivo stabilito contrattualmente per canone ed
oneri accessori ripetibili.
--- PAGINA 20 ---
CAPITOLO IX
ULTERIORI NORME RELATIVE ALLA TABELLA VALORI MINIMI
E MASSIMI DEL CANONE DI LOCAZIONE
(VALIDE ANCHE PER I CONTRATTI PER GLI STUDENTI)
Nelle zone di pregio, qualora l’unità immobiliare non abbia servizio interno, il canone di
locazione viene calcolato coi criteri generali relativi all’area in cui insiste l’immobile.
Le maggiorazioni previste nel presente capitolo, ad esclusione di quelle di cui alla lettera
A, andranno sommate algebricamente. La percentuale totale risultante dovrà poi essere a
sua volta sommata al canone base, ottenuto moltiplicando i mq. convenzionali (calcolati
come da indicazioni di cui al punto A seguente) con il valore al mq. corrispondente delle
tabelle di cui all’allegato 2 o 3 del presente Accordo.
Il contratto di sublocazione o comodato, non potrà avere durata superiore al contratto di
locazione sottoscritto dall’ente con la proprietà4.
A. Per tutte le zone definite, esclusa la zona di pregio, per gli alloggi con metratura
come definita dall’Accordo fino a 41 metri quadrati sarà applicata una maggiorazione
convenzionale del 30%, per gli alloggi con metratura superiore ai 41 metri quadrati sarà
applicata una maggiorazione del 25%, per gli alloggi con metratura superiore ai 51 metri
quadrati e fino ai 67 metri quadrati sarà applicata una maggiorazione convenzionale del
20%. La metratura convenzionale, per gli alloggi tra i 67 e gli 80 metri quadrati, non potrà
essere inferiore alla metratura degli alloggi di metri quadrati 67 comprensiva della
maggiorazione, ovvero 80,4.
B. Per tutte le zone definite, esclusa la zona di pregio, per gli immobili costruiti negli
ultimi 8 anni dalla stipula contrattuale il canone base potrà essere maggiorato fino al 20%
massimo.
C. Per tutte le zone definite, esclusa la zona di pregio, per gli alloggi che nei dieci anni
precedenti la stipula della locazione siano stati oggetto di ristrutturazione (pavimentazioni,
servizi igienici/cucina, infissi, etc.) oppure siano state ristrutturate le parti condominiali, il
canone base potrà essere maggiorato fino ad un massimo del 10%.
4 Refuso eliminato rispetto all’Accordo Territoriale del 06/12/2022 aggiornato al 15/04/2024 in vigore dal
01/05/2024.
--- PAGINA 21 ---
Le spese effettuate sia all’interno dell’alloggio che nelle parti comuni potranno essere
sommate, ma non potranno mai determinare una maggiorazione superiore al 10%
complessivo.
I lavori eseguiti, sia all’interno degli alloggi, sia nelle parti condominiali, dovranno essere
comprovati dalla documentazione fiscale e superare due annualità del canone base di
locazione così come calcolate.
Tale correzione dovrà essere motivata nel contratto e avrà validità esclusivamente se il
contratto sarà sottoscritto e vidimato da un rappresentante dell’Associazioni degli inquilini
e da un rappresentante dell’Associazione dei proprietari firmatari del presente Accordo
Territoriale che con tale sottoscrizione certificheranno le maggiorazioni previste.
D. Per tutte le zone definite, esclusa la zona di pregio, in base alla classificazione
energetica risultante dall’APE, il canone base sarà oggetto delle seguenti variazioni:
• per le classi energetiche A1 - A2 - A3 - A4, il canone base potrà essere aumentato
del 6%;
• per le classi energetiche A - B – C, il canone base potrà essere aumentato del 5%;
• per le classi energetiche D – E, il canone base rimarrà invariato;
• per le classi energetiche F – G – NC, il canone base sarà ridotto del 5%.
La maggiorazione prevista per la classe energetica non potrà essere sommata alla
maggiorazione prevista per gli stabili costruiti negli ultimi 8 anni dalla stipula contrattuale di
cui al punto B.
In caso di lavori di efficientamento energetico condominiali in corso d’opera, verrà
considerata la classe energetica risultante a fine lavori, comprovata dallo studio di fattibilità
dell’ecobonus e superbonus 110% approvato dal condominio
E. Per tutte le zone definite, esclusa la zona di pregio, per gli alloggi che nei 5 anni
precedenti la locazione convenzionata, siano stati oggetto di acquisto di arredamento per
un importo minimo di euro 5.000,00, il canone base potrà essere maggiorato del 5%
massimo.
L’acquisto dell’arredo dovrà essere comprovato dalla documentazione fiscale ed
all’esibizione di idonea documentazione fotografica.
Tale aumento dovrà essere motivato nel contratto ed avrà validità esclusivamente se il
contratto sarà sottoscritto e vidimato da un rappresentante dell’Associazione inquilini e da
--- PAGINA 22 ---
un rappresentante dell’Associazione proprietari firmatari del presente Accordo Territoriale
che con tale sottoscrizione certificheranno la maggiorazione prevista.
F. Per tutte le zone definite, esclusa la zona di pregio, per i locatori che non
richiederanno ai conduttori il deposito cauzionale e/o fidejussione, il canone base potrà
essere maggiorato del 2,5%.
G. Per i contratti stipulati ai sensi dell’art. 2, comma 3 della L. 431/98, in tutte le zone
definite, ad esclusione della zona di pregio, per i locatori che consentiranno ai conduttori di
poter recedere anticipatamente dal contratto con solo preavviso di mesi tre, il canone base
potrà essere maggiorato del 2,5%.
H. Per i contratti stipulati ai sensi dell’art. 2, comma 3 della L. 431/98, in tutte le zone
definite, ad esclusione della zona di pregio, qualora l’immobile sia completamente
arredato, come da elenco arredi di cui all’All. 12 del presente Accordo, il canone
base potrà essere maggiorato del 10%. In tale caso non potrà essere più preso in
considerazione l’elemento 17 della tabella di cui all’All. 2. Tale maggiorazione non potrà
essere sommata con la maggiorazione del successivo punto I.
I. Per i contratti stipulati ai sensi dell’art. 2, comma 3 della L. 431/98, in tutte le zone
definite, ad esclusione della zona di pregio, qualora sia presente all’interno dell’alloggio
l’arredo cucina completo con frigorifero e lavatrice, il canone base potrà essere
maggiorato del 5%. In tale caso non potrà essere più preso in considerazione l’elemento
17 della tabella di cui all’All. 2.
J. Per i contratti stipulati ai sensi dell’art. 2, comma 3 e art. 5, comma 1 della L.
431/98, in tutte le zone definite, ad esclusione della zona di pregio, qualora siano presenti
almeno 9 elementi della tabella (che pesino almeno 8 punti) di cui all’All. 2, il canone base
potrà essere maggiorato del 10%.
Tale maggiorazione dovrà essere motivata nel contratto ed avrà validità esclusivamente
se il contratto sarà sottoscritto e vidimato da un rappresentante dell’Associazione inquilini
e da un rappresentante dell’Associazione proprietari firmatari del presente Accordo
Territoriale che con tale sottoscrizione certificheranno la maggiorazione prevista.
K. In caso di alloggio ubicato in zona di pregio il locatore potrà applicare i valori previsti
per la zona di pregio stessa oppure potrà determinare il canone in base ai criteri tutti,
nessuno escluso, di cui alla microzona di appartenenza.
--- PAGINA 23 ---
L’esercizio di tale facoltà dovrà essere indicato espressamente nel contratto ed avrà
validità esclusivamente se il contratto sarà sottoscritto e vidimato da un rappresentante
dell’Associazione inquilini e da un rappresentante dell’Associazione proprietari firmatari del
presente Accordo Territoriale che con tale sottoscrizione ne certificheranno la correttezza.
CAPITOLO X
DISPOSIZIONI FINALI
1. REVISIONE ACCORDO
Il presente Accordo resterà in vigore fino alla stipula di altro a seguito dell’emanazione di
un nuovo decreto ministeriale di recepimento della Convenzione Nazionale e potrà, di
comune intesa, formare oggetto di revisione allorché il Comune deliberi aliquote IMU
specifiche per i locatori che lochino sulla base del presente Accordo o siano modificate le
agevolazioni fiscali di cui all’art. 8 della L. 431/98 o intervengano consistenti variazioni
delle condizioni di mercato locale dei canoni di locazione o quando lo si ritenga
necessario.
2. REVISIONE CANONI
Le Associazioni firmatarie il presente Accordo Territoriale convengono che nel caso di
sensibile variazione in più o in meno dell’imposizione fiscale rispetto a quella in atto al
momento della firma del presente Accordo, su iniziativa anche di una delle parti, le stesse
si convocheranno per discutere i parametri utili per la definizione dei canoni dei nuovi
contratti di locazione e di quelli già firmati al momento del loro rinnovo trascorsi i tre anni di
durata previsti dalla legge.
3. CERTIFICAZIONE DEI PARAMETRI (ATTESTAZIONE DI
CONGRUITA’)
I contratti stipulati ai sensi del presente Accordo dovranno contenere la certificazione di
congruità dei parametri di cui agli All. 9 e 10.
--- PAGINA 24 ---
Le associazioni firmatarie del presente Accordo bilateralmente potranno attestare la
congruità del contratto, sulla base degli elementi oggettivi dichiarati dalle parti contrattuali.
L’attestazione bilaterale delle associazioni firmatarie del presente Accordo è resa
obbligatoria ove espressamente previsto nell’Accordo stesso a seconda della fattispecie
contrattuale, come riepilogato nell’All. 13.
4. COMUNICAZIONE IMU
Si rammenta l’obbligo previsto dal regolamento Comunale IMU di presentare la
Dichiarazione di Destinazione d’uso bis predisposta dall’ufficio tributi.
Il conduttore, per i contratti stipulati ai sensi dell’art. 2, comma 3 della L.431/98, dovrà,
entro il termine di 30 gg. dalla registrazione del contratto, provvedere a comunicare
all’ufficio anagrafe il cambio di residenza presso l’alloggio oggetto della locazione.
ALLEGATI
Si allegano, come parte integrante del presente Accordo Territoriale:
1) cartografia con individuazione delle aree omogenee ed elenco viario;
2) tabella riepilogativa dei valori minimi e massimi di canoni, espressi in euro per ogni
metro quadrato utile;
3) tabella per contratti per soddisfare esigenze abitative per studenti universitari;
4) modello contratto art. 2, comma 3 L. 431/98;
5) modello contratto art. 5, comma 1 L. 431/98;
6) modello contratto art. 5, comma 3 L. 431/98;
7) modello contratto locazione parziale art. 5, comma 1 L. 431/98;
8) modello contratto locazione parziale art. 5, comma 3 L. 431/98;
9) Attestazione di congruità (Valida per contratto di locazione abitativa agevolata art. 2,
comma 3, per contratto di locazione abitativa agevolata di natura transitoria art. 5, comma
--- PAGINA 25 ---
1 e per contratto di locazione abitativa agevolata per studenti universitari art. 5, comma 3;
vedi modelli di contratto di cui agli Allegati 4, 5 e 6);
10) Attestazione di congruità (Valida per contratto di locazione abitativa agevolata parziale
di natura transitoria art. 5, comma 1, per contratto di locazione abitativa agevolata parziale
di natura transitoria per studenti art. 5, comma 3 e per contratto di locazione abitativa
agevolata frazionata di immobile; vedi modelli di contratto di cui agli Allegati 7 e 8 );
11) Ripartizione spese tra proprietario e inquilino;
12) Elenco arredi alloggio;
13) Casistiche di doppia vidimazione obbligatoria.
--- PAGINA 26 ---
APE _______________________________________
UPPI _______________________________________
CONFAPPI ___________________________________
ASPPI _______________________________________
APPC _______________________________________
CONFABITARE ________________________________
FEDERCASA _________________________________
FEDERPROPRIETA’ ____________________________
SUNIA ______________________________________
SICET ______________________________________
UNIAT _____________________________________
ANIA ______________________________________
UNIONE INQUILINI ___________________________
--- PAGINA 27 ---
UNIONCASA ________________________________
FEDERCASA TORINO CONFSAL _____________________
ANIAT CONIA _________________________________
SAI/CISAL____________________________________
EDISU ______________________________________
